# پیروی کورکورانه از استانداردهای PHP-FIG #

کلمه FIG مخفف "Framework Interoperability Group" یا گروه تعاملی چارچوب نرم‌افزاری است.

[PHP-FIG](http://www.php-fig.org/) توسط تعدادی از توسعه‌دهندگان چارچوب نرم‌افزار در کنفرانس php|tek سال ۲۰۰۹ ایجاد شد. از آن زمان، افراد دیگری نیز در پروژه مشارکت کرده‌اند، که اندازه گروه را از ۵ به ۲۰ عضو افزایش داده است.

مباحث جنجالی زیادی مرتبط با PHP-FIG وجود دارد. برخی آن را بهترین اتفاق ممکن در جامعه کاربری PHP در حالی که برخی دیگر آن را لایق فراموشی می‌دانند.

یکی از مشکلات PHP-FIG این است که خود را در صفحه [پرسش‌های متداول](http://www.php-fig.org/faqs/) چنین معرفی کرده است:

> ایده اصلی گروه این است که نمایندگان پروژه بتوانند با یکدیگر در حل مشکلات عمومی خود مشورت کرده و راه حل ارائه دهند. مخاطب اصلی ما همدیگر هستیم، اما از این موضوع نیز آگاهیم که جامعه کاربری PHP ما را زیر نظر دارند. اگر سایر دوستان نیز به کار ما علاقه داشته باشند ما از آن‌ها استقبال می‌کنیم، اما این هدف ما نیست. هیچکس در گروه به عنوان برنامه‌نویس نمی‌خواهد به شما بگوید که چطور برنامه خود را بسازید.

با این حال، زمانی که کار برخی از اعضای گروه را دنبال می‌کنیم، به وضوح مشاهده می‌شود که اهداف آن‌ها مغایر با جمله بالا است. این افراد تلاش خستگی‌ناپذیری انجام می‌دهند که PHP-FIG به عنوان یک "گروه استاندارد PHP" پذیرفته شود، **چیزی که سابق بر این نام اصلی گروه بود**. آن‌ها با طبقه‌بندی کار PHP-FIG به عنوان "پیشرفته" در کتاب‌ها، وبسایت‌ها، وبلاگ‌ها و انجمن‌های خود تلاش می‌کنند کار دیگران را "عقب‌افتاده" جلوه دهند.

یکی از مشکلات PHP-FIG این است که با وجود پذیرش تعدادی از چارچوب‌های نرم‌افزاری و پروژه‌های اوپن سورس از برخی استانداردهای آنان، این استانداردها اغلب با مشکلات موجود در "حوزه چارچوب نرم‌افزاری" سر و کار دارند، که آن‌ها را تقریبا بی استفاده برای بسیاری وضعیت‌های صنعتی موجود در دنیای واقعی می‌سازد.

بسیاری افراد باید نرم‌افزار بهینه، امن و مطابق با هزینه را برای بخش صنعتی توسعه دهند که مشتریان تمایل به خرید آن را داشته باشند. آن‌ها نمی‌توانند درگیر استانداردهایی شوند که نیازمند تایید افراد متعصب در چارچوب‌های نرم‌افزاری باشد. اگر اینکار را می‌کردند، فاجعه‌ای در دنیای تجارت اتفاق می‌افتاد.

اگر قرار باشد نوعی گروه استاندارد بوجود بیاد باید دغدغه‌های تمام جامعه کاربری PHP را شامل شود، نه فقط توسعه‌دهندگان چارچوب نرم‌افزاری یا سیستم‌های مدیریت محتوا را. باید توسط خود توسعه‌دهندگان زبان برنامه‌نویسی PHP نمایندگی شود و امکان عضویت و حق رای برای بخش بزرگتری از افراد موجود باشد.

اگر قصد تبعیت از استانداردهای توسعه‌یافته توسط PHP-FIG را دارید، باید درک کنید که برخی از این استانداردها - از جمله استانداردهای PSR-0 و PSR-4 - تاثیر مستقیمی بر چگونگی کدنویسی شما خواهند داشت.

بسیاری صنایع نیازمند نرم‌افزار با ویژگی‌های مقیاس‌پذیری بالا، اجرای صحیح در مواقع بحرانی و به صرفه‌بودن از لحاظ اقتصادی هستند که نمی‌تواند توسط استانداردهای PHP-FIG توسعه یابد.

**مسیر اشتباه**: پیروی کورکورانه از استانداردهای PHP-FIG. ![Thumbs down](../img/thumbs-down-rtl.png)
