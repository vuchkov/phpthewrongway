# ترس از کد دیگران #

بحثی که اغلب برای کاربرد یک چارچوب نرم‌افزاری مطرح می‌شود این است که افراد نمی‌خواهند با کدهایی که از ابتدا توسط دیگران نوشته شده است سر و کار داشته باشند.

اگرچه این یک ذهنیت عجیب در میان توسعه‌دهندگان وب موجود در جامعه کاربری PHP است. تفکری که نشان از عدم وجود تجربه و کار حرفه‌ای دارد.

نوشتن نرم‌افزار و سر و کار داشتن با کد دیگران امری عادی است. در حقیقت بخشی از کار روزانه یک برنامه‌نویس حرفه‌ای است. چیزی نیست که از آن بترسیم.

یک برنامه‌نویس حرفه‌ای به کد دیگران با این دید نگاه نمی‌کند که وی چطور با استفاده از دانش برنامه‌نویس سابق کاری را انجام داده است، فردی که ممکن است اکنون در پروژه یا شرکت وجود نداشته باشد و اگر برنامه‌نویس سابق از چارچوب نرم‌افزاری فلان یا بمان استفاده می‌کرد همه کارها به خوبی انجام می‌شد.

این طرز تفکر یک برنامه‌نویس حرفه‌ای نیست. هیچکس اینکار را انجام نمی‌دهد.

شاید موانع کوچکی که در ابتدا برای توسعه نرم‌افزار وب با PHP وجود دارد به چنین طرز تفکری دامن می‌زند. صرف نظر از آن، این نشانه فردی است که در مسیر اشتباه کاری قرار گرفته است.

قسمت بزرگی از برنامه‌نویسی شامل سر و کار داشتن با کد دیگران است. قسمتی از کاری که تلاش برای ارتقا بخشی از کد یا بازنویسی کامل آن را داشته باشد.

با مطالعه کتاب [کدنویس‌ها در کار - نقطه نظراتی در هنر برنامه‌نویسی](http://codersatwork.com/)، یادداشت‌های بزرگترین اساتید برنامه‌نویسی را به خاطر بسپارید.

برخی از بزرگترین و موفق‌ترین پایگاه‌های کد موجود در دنیا توسط صدها نفر از افرادی که حتی همدیگر را ملاقات نکرده‌اند ایجاد شده است، پایگاه‌های کدی که بدون استفاده از هیچ چارچوب نرم‌افزاری توسعه یافته‌اند، پایگاه‌های کدی که کاملا در یک زبان برنامه‌نویسی رویه‌ای بدون استفاده از چیزی بجز سبک رویه‌ای طراحی شده‌اند و هیچگاه آرزوی انجام آن به شیوه‌ای دیگر وجود نداشته است.

[کرنل لینوکس](https://www.kernel.org/) که بالغ بر ۲۰ میلیون خط کد است به طور کامل توسط برنامه‌نویسی رویه‌ای آن هم با مشارکت بیش از ۱۴ هزار توسعه‌دهنده بدون استفاده از هیچ چارچوب نرم‌افزاری توسعه یافته است.

توزیع‌های گوناگون در [BSD](https://en.wikipedia.org/wiki/Berkeley_Software_Distribution) و اکثر برنامه‌های [گنو/لینوکس](https://www.gnu.org/) به طور کامل توسط برنامه‌نویسی رویه‌ای بدون استفاده از هیچ چارچوب نرم‌افزاری توسعه یافته‌اند.

همین فرآیند درباره صدها پروژه اوپن سورس در دنیا که توسط برنامه‌نویس اصلی رها شده‌اند تا سایر برنامه‌نویسان علاقه‌مند آن را ادامه دهند، صدق می‌کند. بسیاری از این پروژه‌ها شامل مستندات اندک (اگر مستنداتی وجود داشت)، عدم وجود توضیحات در کد و راهنمایی‌های اولیه بودند.

تمام کد PHP به زبان C، یک زبان برنامه‌نویسی رویه‌ای، بدون استفاده از هیچ چارچوب نرم‌افزاری نوشته شده است.

زمانی که قصد تعریف یک کلاس در PHP یا راه‌اندازی چارچوب نرم‌افزاری مورد علاقه خود را دارید، به کد رویه‌ای نفر دیگری اتکا کرده‌اید!

البته، کد وحشتناک هم وجود دارد، کدی که از شروع خوب طراحی نشده است یا کدی که بنا بر تصمیم کارفرما هیچگاه بازنویسی صحیح درباره آن صورت نگرفته است، کدی که اینقدر بد است که نمی‌توان سر و ته آن را دستکاری کرد، اما هیچ چارچوب نرم‌افزاری از این وضعیت پیشگیری نمی‌کند. این اغلب فرآیند رشد طبیعی برنامه است. در حقیقت، هر چارچوب نرم‌افزاری به تکه‌های کوچک‌تری تجزیه می‌گردد.

البته که کد اسپاگتی وحشتناک نیز وجود دارد، اما هیچکس با قصد قبلی این کد را تولید نمی‌کند. بعضی وقت‌ها نتیجه نبود تجربه کافی است، اغلب از خطای کارفرما نشات می‌گیرد که حین فرآیند توسعه چندین مرتبه دست به تغییر قوانین می‌زند. در هر صورت، حتی اگر از چارچوب نرم‌افزاری نیز استفاده شود، نتیجه همان کد اسپاگتی خواهد بود و اصلا اهمیتی ندارد که چه میزان از سبک شی-گرا استفاده شده باشد، نتیجه همان کد اسپاگتی خواهد بود.

به عنوان برنامه‌نویسان، تلاش ما این است که از این وضعیت پیشگیری کنیم، اما این یک **فرآیند عادی** است، این همان **هنر برنامه‌نویسی** است، که قسمتی از **برنامه‌نویس بودن** است!

**مسیر اشتباه**: ترس از کد دیگران. ![Thumbs down](../img/thumbs-down-rtl.png)
