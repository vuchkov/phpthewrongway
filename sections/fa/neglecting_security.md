# بی‌توجهی به امنیت #

> مشکل برنامه‌نویسان این است که تنها زمانی سر از کارشان در می‌آورید که بسیار دیر شده باشد.
>
> -- سیمور کری در [defprogramming.com](http://www.defprogramming.com/q/6e61ae30a855/)

کدنویسی ایمن به عمل نوشتن برنامه‌ها به صورتی که مقابل حملات افراد یا برنامه‌های مهاجم یا مخرب از خود مقاومت نشان دهد، گفته می‌شود. کدنویسی ایمن به حفظ داده از دزدیده‌شدن یا تخریب کمک می‌کند. به علاوه، یک برنامه ناامن می‌تواند برای مهاجم قابلیت دسترسی به سرور یا هویت فرد دیگری را فراهم سازد، که نتیجه آن از عدم دسترسی یک فرد به سرویس تا افشای اطلاعات محرمانه، از بین رفتن سرویس یا خسارت به سیستم‌های هزاران کاربر متفاوت است.

هر برنامه رایانه‌ای یک هدف باالقوه برای حمله به حساب می‌آید. مهاجمین تلاش می‌کنند تا آسیب‌پذیری‌های موجود در برنامه‌های شما را شناسایی کنند. سپس از این آسیب‌پذیری‌ها برای سرقت اطلاعات، خراب کردن برنامه‌ها و داده‌ها و دسترسی به سرورها و شبکه‌ها استفاده می‌کنند. در این مرحله است که دارایی‌های کارفرمای شما و اعتبار خودتان به خطر می‌افتد.

**امنیت چیزی نیست که بتوان به نرم‌افزار اضافه کرد!**

یک برنامه ناامن به طراحی بسیار زیادی برای امن شدن نیاز دارد. شما باید طبیعت تهدیدات موجود برای نرم‌افزار خود را شناسایی کرده و با استفاده از الگوهای کدنویسی ایمن از ابتدا و در زمان طرح‌ریزی و توسعه نرم‌افزار به فکر مقابله با این تهدیدات باشید.

ایمن‌سازی منابع بحرانی نرم‌افزار نسبت به گذشته اهمیت بیشتری یافته است، چرا که تمرکز مهاجمین به سمت لایه برنامه معطوف شده است. یک گزارش SANS در سال ۲۰۰۹ نشان می‌دهد که حملات علیه برنامه‌های وب بیش از ۶۰٪ کل حملات موجود در اینترنت را شامل می‌شود.

PHP از این نظر که هم یک زبان برنامه‌نویسی است هم یک چارچوب نرم‌افزاری وب، غیرعادی است. این بدان معنی است که PHP شامل بسیاری ویژگی‌های وب درون خود است که نوشتن کد ناامن را بسیار ساده می‌کند.

## ایمن به صورت پیشفرض ##
> پیچیدگی در نرم‌افزار کشنده است. چیزی است که جان توسعه‌دهندگان را می‌گیرد، باعث دشواری فرآیند طراحی، ساخت و آزمون می‌شود و بسیاری چالش‌های امنیتی را برای کاربر و مدیر سیستم بوجود می‌آورد.
>
> -- [ری اوزی](www.azquotes.com/quote/585933)

به منظور طراحی و پیاده‌سازی برنامه‌ها با استفاده از پیشنیازهای مناسب امنیتی، الگوهای کدنویسی ایمن و تمرکز بر خطرات امنیتی باید به چرخه روزانه تفکر، عمل و فرآیند توسعه اضافه گردد.

در حالت کلی، مقرون به صرفه است که از ابتدا به فکر مشکلات امنیتی در نرم‌افزار باشیم قبل از اینکه نسخه نهایی آن کامل شود، همچنین هزینه‌های مرتبط با نقص‌های امنیتی نیز ماجرای خود را دارند.

**مسیر اشتباه**: توسعه ندادن نرم‌افزار امن به صورت پیشفرض. ![Thumbs down](../img/thumbs-down-rtl.png)
