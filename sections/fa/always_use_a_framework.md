# همیشه از یک چارچوب نرم‌افزاری استفاده کنید #

> تمام چارچوب‌های نرم‌افزاری PHP بیخودن!
>
> -- [راسموس لردورف](https://www.youtube.com/watch?v=DuB6UjEsY_Y)

در جامعه‌کاربری PHP یک گرایش بد به استانداردی برای توسعه نرم‌افزارهای وب تبدیل شده و آن استفاده از یک چارچوب نرم‌افزاری عمومی و همه منظوره است.

این گرایش طی مرور زمان ظهور یافته و محبوب شده است نه به این دلیل که نتیجه نهایی فرآیند توسعه را بهبود می‌بخشد یا ابزار مناسبی از نقطه نظر فناوری یا معماری به حساب می‌آید. این گرایش محبوب شده است چرا که توسعه‌دهندگان چارچوب‌های نرم‌افزاری برای گمراه کردن دیگران، عبارت‌هایی نظیر "چرخ را دوباره اختراع نکنید!" و "خودتان اینکار و نکنید، دیگران از شما تواناتر هستند"، شرایطی را علیه سبک‌های مختلف برنامه‌نویسی ایجاد کرده‌اند 

بسیاری از برنامه‌نویسان امروز اصول ابتدایی مهندسی صدا را در کل نادیده گرفته و زمان زیادی را بابت طراحی لایه‌های پیچیده به منظور هوشمندانه‌تر و مقبول‌تر شدن چارچوب‌های نرم‌افزاری خود برای آن‌ها که همکار خود می‌دانند، صرف می‌کنند.

این افراد به نظر می‌رسد با این تفکر که دیگران را به پیروی از "شیوه حل مساله ایشان" متقاعد سازند، فریب خورده‌اند، با این تصور که به نوعی رهبران جامعه‌کاربری PHP تبدیل شوند و دیگران را مجبور سازند که از ابزار اوپن سورس به اصطلاح "جامع" ایشان استفاده کنند، با این حال فراموش کرده‌اند که توصیه ایشان به این سبک از حل مساله پایداری لازم را ندارد.

در صنعت نرم‌افزار می‌توان یک چارچوب نرم‌افزاری همه منظوره را به یک خانه از پیش ساخته شده تشبیه کرد. همان طور که کنار هم قرار دادن اجزای یک خانه از شما نجار نمی‌سازد، ایجاد نرم‌افزار با استفاده از چارچوب‌های نرم‌افزاری همه منظوره شما را کدنویس یا برنامه‌نویس نمی‌کند.

در این وبسایت، بین چارچوب‌های نرم‌افزاری و کتابخانه‌ها به ترتیب زیر تفاوت قائل می‌شویم:

* یک کتابخانه مجموعه‌ای از کدهای قابل استفاده است، مانند کتابخانه استاندارد در زبان C یا Go. کتابخانه شامل کدی است که شما به راحتی در پروژه خود وارد می‌کنید بدون آنکه کوچکترین محدودیتی اعمال شود. کتابخانه شامل تکه‌های کوچکی از کد است که هر کدام عملکرد مشخصی دارند.
* یک چارچوب نرم‌افزاری تنها مجموعه‌ای از کدهای قابل استفاده نیست؛ شما به سادگی نمی‌توانید تکه‌ای از کد چارچوب نرم‌افزاری را برداشته و در پروژه خود قرار دهید. چارچوب نرم‌افزاری سیستمی است که به شما در ساخت نرم‌افزار کمک کرده، اما در این میان محدودیت‌های خود را نیز بر شما تحمیل می‌کند. چارچوب نرم‌افزاری، خود از عملکردهای جداگانه‌ای تشکیل شده است که هر یک از آن‌ها اغلب نمی‌توانند بدون کمک سایر عملکردها به کار خود ادامه دهند.

در دنیای پایتون و روبی، ساختن وبسایت‌ها از ابتدای مسیر کار بسیار دشواری است چرا که پایتون و روبی در ابتدا به منظور ساخت وبسایت طراحی نشده‌اند. به همین دلیل، چارچوب‌های نرم‌افزاری همه منظوره مانند [Django](https://en.wikipedia.org/wiki/Django_%28web_framework%29) یا [Ruby on Rails](https://en.wikipedia.org/wiki/Ruby_on_Rails) به سرعت محبوبیت خود را برای ایجاد وبسایت به این زبان‌ها پیدا کرده‌اند.

از طرف دیگر، PHP از ابتدا توسط راسموس لردورف به عنوان مجموعه‌ای از ابزارهای نوشته شده به زبان C به منظور ایجاد صفحات پویای HTML طراحی شده است. به همین دلیل، PHP **به خودی خود یک چارچوب نرم‌افزاری** بوده و هست.

از آن روز تاکنون PHP تغییرات زیادی داشته است و امروزه از آن می‌توان برای ساخت چیزهایی بیش از صفحات HTML و وبسایت‌ها استفاده کرد، اما این دید نسبت به PHP که خود یک چارچوب نرم‌افزاری به حساب می‌آید اشتباه نیست. PHP در عمل یک لایه انتزاعی برای توسعه نرم‌افزارهای وب است که کاملا به سبک برنامه‌نویسی رویه‌ای در زبان C نوشته شده‌اند.

استفاده از یک کتابخانه در پروژه، عملی طبیعی است. PHP به همراه کتابخانه‌هایی ارائه می‌شود که از آن‌ها می‌توان در کد خود استفاده کنید. برای نمونه، PDO یک کتابخانه سبک به منظور دسترسی جامع و یکپارچه به پایگاه‌داده‌ها در PHP است.

استفاده از یک چارچوب نرم‌افزاری در PHP خود مساله دیگری است.

زمانی که از یک چارچوب نرم‌افزاری در PHP استفاده می‌کنید در عمل یک لایه انتزاعی را روی لایه انتزاعی دیگری قرار داده، لایه‌ای که از ابتدا برای شما وجود داشته است. لایه انتزاعی اضافه شده که چارچوب نرم‌افزاری آن را فراهم کرده است ممکن است به منظور سازمان‌دهی به کد شما با الگوهایی ثابت عمل کرده یا ممکن است با تعامل بین صدها یا هزاران کلاس و متد به پیچیدگی کار بیفزاید و کابوسی از وابستگی‌ها را ایجاد نماید، در هر صورت، شما لایه‌های پیچیده‌ای را به کد خود اضافه می‌کنید که واقعا مورد نیاز نیستند!

تمام تجربه با رابط شروع می‌شود. تجربه کار با رابط چارچوب نرم‌افزاری نتیجه فناوری درون آن و حجم لایه‌های انتزاعی است. هر چه از لایه‌های انتزاعی بیشتری استفاده کنید، این رابط کارکرد خود را از دست می‌دهد و برنامه با خطاهای بیشتری مواجه خواهد شد. هر چه سطح انتزاعی بیشتر باشد، جزئیات و عملکرد بیشتری از بین می‌رود.

این نکته را خوب درک کنید: **تعداد خطوط ایده‌آل کد در یک پروژه به اندازه‌ای کم باشد که تا جای ممکن شفاف و قابل خواندن باقی بماند!**

> چیزی که هیچکس به آن احتیاج ندارد یک چارچوب نرم‌افزاری همه منظوره است. هیچکس مشکل عمومی ندارد، هر کس بنا به نیاز خود مشکل خود را حل می‌کند.
>
> -- [راسموس لردورف](https://www.youtube.com/watch?v=anr7DQnMMs0)

برخی شرکت‌ها به شایعات موجود درباره چارچوب‌های نرم‌افزاری PHP گوش کرده و پروژه بعدی خود را با یکی از این ابزارهای محبوب آغاز می‌کنند تنها به این منظور که به فاجعه ختم شود.طی گذشت زمان، نه تنها در می‌یابند که استفاده از چارچوب‌های نرم‌افزاری همه منظوره نیاز ایشان را رفع نمی‌کند، بلکه در حل این نیاز نیز عملکرد کندی دارد. مقیاس‌پذیری در این حالت غیرممکن می‌شود و به همین دلیل در یک تلاش ناامیدانه تصمیم به تجزیه اجزای چارچوب نرم‌افزاری می‌گیرند که به آن نیاز ندارند.

همیشه از رویکردی عملگرا استفاده کنید:

> اقدام یا عملی که با در نظر گرفتن عواقب عملی فوری در مقایسه با نظریه و عقیده دیکته می‌شود.
>
> -- لغتنامه انگلیسی کالینز، ویرایش ۱۲، سال ۲۰۱۴

**مسیر اشتباه:** همیشه از یک چارچوب نرم‌افزاری در PHP استفاده کنید. ![Thumbs down](../img/thumbs-down-rtl.png)
